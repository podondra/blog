---
layout: post
title:  "Jaspers, Karl: Úvod do filosofie"
categories: konspekt
---
Dvanáct rozhlasových přednášek uskutečněných na žádost Studia Basel v roce 1950.

# Resumé

Někdy je jednodušší po přečtení a zkonspektování textu ještě předřadit jakési **resumé**: o čem kniha jedná, co významného a pro vás nového tvrdí atd. Třeba jen v heslech.

# Bibliografické údaje

Vydalo nakladatelství OIKOYMENH. Z německého originálu *Einführung in die Philosophie*, vyd. R. Piper Verlag 1991 (29. vydání), přeložil Aleš Havlíček. První vydání, Praha 1996. ISBN 80-86005-05-4.

# Co je filosofie?

Ve filosofii neexistuje jednomyslnost definitivně poznaného. Oproti vědě filosofie nepředkládá žádné obecně platné výsledky a nemá charakter vzestupného procesu. *(...) sotva můžeme říci, že jsme dále než Platón.* Ve filosofii jde o celek bytí člověka, o pravdu, která uchopuje člověka mnohem podstatněji než vědecké poznání. (s. 9)

Tato *filosofie bez vědy* vykazuje pozoruhodné jevy:

- Každý si přijde k filosofování kompetentní. Lidské bytí a zkušenost jsou prý dostatečným předpokladem. (s. 10)
- Filosofické myšlení musí být původní. Každý ho vykonává sám. (s. 10)
- Původní filosofování se projevuje u dětí a duševně nemocných. Jako by se uvolnila pouta konvecí a mínění. (s. 11)
- Filosofie je vždy přítomná. Vědomě nebo nevědomě. (s. 12)

*Filosofie znamená: být na cestě.* Otázky jsou důležitější než odpovědi a odpovědi vedou na další otázky. (s. 12) Podle Jasperse je smyslem filosofie uchopit skutečnost myšlením, udržovat rozum bdělým a mít účast na skutečnosti. (s. 13)

Přes rozmanitost filosofování je jakási *philosophia perennis*, věčná jedna filosofie, která vše spojuje. (s. 14)

# Původ filosofie

Podle Jasperse jsou tři původy, z nichž přichází podnět k filosofování. (s. 15)

- *Údiv* a *úžas*. *Žasnout znamená směřovat k poznání. (...) Hledám vědění, pro samo vědění, nikoli „pro uspokojení pouhé potřeby“.* (s. 15)
- Po údivu a úžasu, které uspokojím poznáním, následuje kritické přezkoumání každého poznání. Bez radikální *pochybnosti* není pravdivého filosofování. (s. 16)
- Z *otřesu člověka* při uvědomění si sebe sama ve své situaci slabosti a bezmoci. (s. 16)

Jsme vždy v *situacích*. Jsou situace, které můžeme měnit a *mezní situace*, z nichž nemůžeme vystoupit. *Musím umřít, musím trpět, musím bojovat, jsem vydán náhodě (...)* (s. 16) Když *mezní situace* nezastíráme, ale skutečně je uchopíme stáváme se sami sebou. (s. 17)

Jaspers nahliží lidskou situaci jako *nespolehlivost lidského bytí*. Člověk je ohrožení nespolehlivostí přírody, nekonečným bojem všech proti všem. (s. 17) Proti tomu se brání spoutáváním přírody, vytvářením státu, tradicí, ale plná ochrana je iluzí. (s. 18) 

# Objímající

V této třetí přednášce se Jaspers zabývá otázkou: *Co je to, co jest?* (s. 22) Materialismus (vše je hmota), spiritualismus (všechno je duch), hylozoismus (vesmír je materie oživená duchem) jsou podle něho chybnými, protože *chápou bytí jako něco, co vůči mně stojí jako předmět*. Říká, že bytí je *objímající* (*das Umgreifende*), z něhož se vynořuje objekt (předmět) i subjekt (Já).
