---
layout: post
title:  "Auerbach, Erich: Mimesis"
categories: konspekt
---
Zabývám se pouze prvními dvěma kapitolami.

## Bibliografické údaje

Mimesis: Zobrazení skutečnosti v západoevropských
literaturách. Německý originál je *Mimesis: Dargestellte
Wirklichkeit in der abendländischen Literatur* (1946).
Vydala Mladá fronta v roce 1998. Dostupné [online][mimesis].

## Autor a doba

Erich Auerbach (1892—1957) byl německo-židovský filolog
a literární kritik. Narodil se v Berlíně a získal doktorát
na universitě v Greifswaldu roku 1921. Pracoval jako
knihovník a od roku 1929 učil filologii na univesitě
v Marburgu. Roku 1936 ho nacistická strana propustila.
V létech 1936 až 1947 učil na Istanbulské universitě, kde
napsal *Mimesis*. V roce 1947 se přesunul Do USA
(Pennsylvania State College, Princeton a Yale University).
Roku 1956 byl jmenován profesorem. Umřel ve Wallingfordu,
USA.

Auerbach psal tyto dvě kapitoly během druhé světové války.

## Téma

První dvě kapitoly se zabývají porovnáním způsobu
zobrazování skutečnosti v řeckořímské a židovsko-křesťanské
literatuře.

## Klíčová slova

*Mimesis* je odvozeno od řeckého slova *mimeisthai*,
napodobovat a znamená napodobení nebo znázornění.

## Marginální souvislosti

Jak zpracovaný text souvisí s mojí ostatní četbou? Čemu
nerozumím nebo s čím nesouhlasím atp. Jde o to naučit se
oddělovat moje stanovisko od reprodukce přečteného.

## Konspekt

### Odysseova jizva

Auerbach začíná popisem způsobu zobrazování v
[Homérově Odysseji][odysseia] (*homérovský postup*).
Za příklad si bere 19. zpěv, kde chůva Eurykleia pozná podle
jizvy Odyssea. Říká: *(...) vše je dokonale prokresleno
a zeširoka vyprávěno.* Nešetří se časem ani prostorem. Vše
je podrobně popsáno, i city a myšlenky jsou uměřené. (s. 9)
Plně nahlížíme psychologii postav (s. 11) a nic není jen
částečně osvětleno. (s. 12)

Všímá si vsuvky, o tom jak Odysseus přišel k jizvě,
v kritickém okamžiku odhalení jizvy. (s. 9) Mylně bychom se
domnívali, že ona vsuvka má zvýšit napětí. Auerbach
argumentuje tím, že vsuvka zcela nahradí dosavadní příběh,
protože se stane přítomností a čtenář na původní děj zcela
zapomene. (s. 10) Homérský styl nezná vzpomínání (Odysseus
vzpomínající na to, jak přišel k jizvě), ale pouze
objektivní přítomnost. (s. 12)

Následuje srovnání s *neméně antickým a neméně epickým
textem* Obětováním Izáka. Příběh začíná takto:
*(...) zkoušel Abraháma. Pravil k němu: Abraháme! Odpoveděl:
Tu jsem.* Nepraví se nic o tom kde jsou, ani o důvodu, proč
Abraháma tak strašně zkoušel. Zjevuje se Bůh, který nijak
nevypadá a přesto se *zjevuje*. To jsou všechno protiklady
k homérovskému přístupu. (s. 12—13) Například Abrahám se
s Izákem a sluhy vydává na cestu *časně z rána*, to v textu
ale není kvůli časovému určení, ale má mravní význam. Stejně
jako označení Izáka jako jedináho syna, kterého miluješ,
nemá popsat Izáka, ale má zdůraznit, jak strašlivá je to
zkouška. (s. 13—14)

Zajímavá je myšlenka: *Židovská představa Boha není ani tak
příčinou, jako spíš symptomem židovského pojetí
a vyjadřovíní.* Například Abrahám sice říká: *Tady jsem.*,
ale hebrejsky to spíše znamená *viz mne* nebo *poslouchám*.
(s. 13)

Auerbach se také zabývá psychologickým pozadím postav. Říká,
že biblické postavy mají daleko mnohovrstevntější myšlenky
a pocity oproti hrdinům homérským, které mají jsou
jednoznačně utvořené a mají daný osud. (s. 16) Odysseus se
během vyprávění vůbec nezmění. (s. 20) To může být podle mě
kvůli skutečnosti, že řekové věrili na predestinaci.

Myslím, že této složitosti je dosaženo nepopsáním a my si ji
tedy musíme v případě biblických postav domyslet a tím si do
nich onu složitost naprojektujeme. Můžeme totiž o Abrahámovi
přemýšlet i jako o hlupákovi, který koná to, co mu Bůh praví
a protože se nám to zdá nepravděpodobné, myslíme
na složitosti. Ale třeba musím přečíst ještě větší část
bible.

Následně Auerbach kritizuje homérské básně tak, že ačkoliv
se zdají velice syntakticky a jazykově vyvinuté, pod tím se
skrývá *poměrně jednoduchý obraz člověka*. Radost
ze smyslného zdebytí. Všechno je pouhá *vylhaná* báj.
Homéra podle něj můžeme analyzovat, ale nelze ho vykládat.
Samozřejmě staví do protikladu bibli, kde nejde o okouzlení
smyslů, ale o vyjádření *historické pravdy*. (s. 17)

Tento rozdíl je podle mého názoru jasně dán účelem textů.

Poté se snaží vysvětlit nejednotnost a rozpory Starého
zákona oproti jednotnosti homérských eposů. Argumentuje tím,
že zaznamenat dějinou událost je velice složité, protože
události ze svědectví účastníků se jeví nejednotně a
zmateně. Dává příklad předválečné situace v Německu. Naproti
tomu látku báje si může uspořádat směle a jednoznačně. (s.
20 a 22)

Kapitolu zakončuje poukazem na to, že homérské eposy se
zabívají pouze otázkami panské vrstvy, kdežto v bibli se
příbehy utváří v každodenním životě (Kain a Ábel, Hagar
a Sára). (s. 25)

### Fortunata

V druhé kapitole, nazvané podle ženy Trimalchionovi
Fortunaty, porovnává Auerbach Petroniovu *hostinu u bohatého
propuštěnce Trimalchiona* z románu Satirikon a ukázku
z Tacitových Letopisů s historií Petrova pádu podle Markova
podání.

Na začátku je úryvek, ve kterém *odpovídá jeden z hostů
vypravěči epizody Encolpiovi na dotaz, kdo je ta žena, která
pobíhá sem tam po sále.* Auerbach si všímá, že vypravěč se
dozvěděl mnohem více než na, co se ptal, a zabývá se jazykem
textu. Je to jazyk, který dává jasnou představu o mluvčím
a jeho okolí. Poukazuje na podobnost s Homérem, protože
na popis je dostatek času a nic *nezástane utajeno
v pozadí.* (s. 28—29)

Dále se Auerbach zabývá rozdílnostmi oproti homérskému
stylu:

1. Petroniovo podání je subjektivní (vypráví ho
Encolpiem), což je ve starověku velmi vzácné, přesto má
objektivní cíl, a to popsat situaci (je to druh
*perspektivního postupu*). (s. 29)
2. Encolpius líčí, čím lidé kdysi bývali v protikladu k
tomu, čím jsou teď. Stejně jako Homér tedy prokládá
vyprávění popisem původu jednotlivých postav, ale naproti
Homérovi vidí změny podmíněné historicky, prakticky a hrou
náhody (ne jako Homér jehož postavy jsou neměnné). *V jeho
očích je svět unášen neustálým pohybem, (...)* (s. 30)
3. *Nejpodstatnější* rozdíl nebo spíše rys hostiny
u Trimalchiona je, že *se blíží moderní představě
realistického podání* pro své *přesné a neschematizující
vystižení společenského prostředí* (jeho propuštěnci mají
společné názory a mluví svým jazykem téměř bez stylizace).
(s. 32)

## Poznámky

*(...), aby mu umyla nohy, ve starých přibězích obvyklých
první povinný projev pohostinství k unavenému poutníkovi;
(...)* (s. 9)

*Retardace* se nazývá předjímání a vracení děje. Retardaci
Auerbach považuje za protiklad napínavému. (s. 10) Původ
*epiteta* (básnického přívlastku) odvozuje také od tohoto
homérského přístupu. (s. 11)

*(...) oba styly působily konstitutivně na evropské
vystižení skutečnosti v té výsledné podobě, jíž dosáhly už
v raných dobách.* (s. 26)

*[Propuštěnec][propustenec]* byl otrok, kterého
ve starověkém Římě jeho pán propustil na svobodu a tím mu
daroval svobodu a právní osobnost.

*[Floskule]* je květnatý výraz nebo bezobsažná fráze, pouze
naučená věta.

Štestěna je v antické literatuře velice důležitá. Není
ale považováná za důvod historického pohybu, nýbrž často
zasahuje jako strašná rána osudu nebo mimořádná shoda
okolností (viz Oidipa). (s. 31)

[floskule]: https://slovnik-cizich-slov.abz.cz/web.php/slovo/floskule
[mimesis]: http://moodle.fhs.cuni.cz/file.php/1/tmp/Auerbach_Mimesis.doc
[odysseia]: {% post_url 2018-09-10-homer-odysseia %}
[propustenec]: https://cs.wikipedia.org/wiki/Propu%C5%A1t%C4%9Bnec
