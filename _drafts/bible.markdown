---
layout: post
title: "Bible"
categories: konspekt
---
Bible je slovo odvozené z řeckého *ta biblia* znamející
knihy nebo svitky a bible opravdu je sbírka svitků.

Pochází od skupiny chudých izraelských kmenů, kteří se kolem
roku 1000 př. n. l. spojili dohromady. Tyto kmeny žili v
horách a neměli přístup k moři. Pásli dobytek a měli nuzné
zemědělství. Na jejich jihu byl bohatší Egypt a na severu
například Chetité a Babylóňané (dnešní Turecko a Irák). Tyto
národy Izraelity často utlačovali.

Jednou jim Babyloňané odvedli všechny vzdělance do
Babylónie, kde žili zhura 100 let (ověřitelné z babylonských
pramenů). Protože tito vzdělanci přišli o jejich tradici a
bohoslužbu, začali shromažďovat texty, ze kterých vznikla
bible. Tím vytvořili jedinečný národ, jehož základem není
nějaké místo, ale je jím posvátný text.

Některé příběhy bible můžeme potvrdit z jiných zdrojů,
například v egyptské histografii, ale třeba putování Egyptem
a pouští nejsou archeologicky doloženy.

Jádro bible je *Tóra* neboli *Pět knih Mojžíšových*.

## Reflexe

Co to je reflexe? Výsada lidí mít svůj život dvakrát.
Základní terén filosofie. Co jsem slyšel na přednášce. Jak
jsem tomu rozuměl. Co přednášející říkal, co je důležité,
jaký to dává smysl, co si o tom myslím a proč si to myslím.
60—80 řádků.

## Genesis

Genesis (řecky *zrod* nebo *vznik*, hebrejsky *Berešit*, též
*První kniha Mojžíšova*) je první knihou bible. Při jejím
čtení a interpretaci jsem se inspiroval
[přednáškou profesora Jana Sokola a Zdeňka Pince][genesis]
v rámci Předletní školy FHS UK.

### Genesis 1—3

Na začátku Genesis je jakási *kosmogonie* (nauka o vzniku
a vývoji vesmíru) v sedmi dnech:

1. Stvoření nebe a země, světla a oddělení tmy. (Gn 1,1—5)
2. Oddělení nebe a vod. (Gn 1,6—8)
3. Nahromadění vod, a tím ukázání souše. Vytvoření rostlin
   a stromů. (Gn 1,9—13)
4. Bůh učinil velké světlo, aby vládlo ve dne a malé světlo,
   aby vládlo v noci. (Gn 1,14—19)
5. Naplnění moře rybami a nebe ptáky. (Gn 1,20—24)
6. Vytvoření pozemských zvířat a člověka. (Gn 1,25—31)
7. Den odpočinku. (Gn 2,1—3)

Těchto sedm dní lze číst jako hluboké sdělení o místě
člověka ve světě. Text říká že, svět má počátek a Bůh je
stvořitel všeho. Vysvětluje se, proč se sedmý den nepracuje,
protože Bůh sedmý den odpočíval. Bůh tvoří slovem a je
jakýmsi duchem: *(...) vznášel se duch Boží* (Gn 1,2).

Profesora Sokol poukázal že hebrejštině chybějí
abstraktní slova, a proto se v bibli říká: *Na počátku
stvořil Bůh nebe a zemi.* Dále vysvětluje, že světlo je
důležité, protože bez něho není vidět a to co není vidět
vlastně není, proto je světlo stvořeno už první dne. Říká:
*Patočka si všiml toho, že slovo svět a světlo mají stejný
kořen.* Zajímavé je, že nejdříve je všude moře a souš se
z něho vidělí. To je charakteristické pro mytologie
přímořských národů.

Mě překvapilo, že nebeské tělesa přijdou na řadu až pátý
den, zřejmě tedy slunce není původcem světla, ani pro ně
není významnou věcí, jako pro ostatní mytologie, kde slunce
je často bůh. Zde má funkci oddělovat den a noc.

Muž a žena jsou stvořeni najednou a mají vládnout nad
ostatním. Má být *obrazem podle naší podoby* říká Bůh
(Gn 1,26). Je zvlášťní, že to říká v množném čísle. Jinde
tvoří v čísle jednotném: *Hle, dal jsem vám (...)*
(Gn 1,29). Dále člověk nemůže být obrazem Božím vizuálně,
protože Bůh je duch. Obecně v židovství nemá Bůh pobodu.
Podle Sokola se jedná o podobnost v tvůrčích schopnostech.

Následuje zřetelný nadpis nebo závěr předchozího textu:
*Toto je rodopis nebe a země, jak byly stvořeny.* (Gn 2,4)
Text pod tímto veršem vypráví také o stvoření ale jinak.
Podle sokola je první část zhruba z 6. st. př. n. l.
Druhá je patrně starší a přebírá z mýtů blízkého východu.

V druhém textu (Gn 2,4—3,24) čteme o pusté zemi, kde
Hospodin Bůh vytvořil člověka (muže), kterého postavil
do zahrady Eden. (Gn 2,7—8) Uprostřed zahrady vysadil *strom
života* a *strom poznání dobrého a zlého*. (Gn 2,9) Člověk
má za úkol zahradu obdělávat a nesmí jíst ze stromu života,
jinak propadne smrti. (Gn 2,15—17) Poté Hospodin Bůh vytvoří
zvířata, která člověk pojmenuje, a z mužova žebra ženu. V ní
našel muž sobě rovnou. (Gn 2,18—23) *Proto opustí muž svého
otce i matku a přilne ke své ženě a stanou se jedním tělem.*
(Gn 2,24) Jsou nazí, ale nestydí se. (Gn 2,25)

Poté žena podlehne hadovi, aby ochutnala ovoce (nepraví se
nic o jablku) ze stromu poznání. Dá ochutnat i muži. Oběma
se otevřou oči a zjistí že jsou nazí. Zřejmě je být nahý
špatně v této kultuře. Když se pak Hospodin Bůh *prochází*
po zahradě (Gn 3,8), zjistí, že pojedli zakázané ovoce.
Za trest jsou vyhnání z ráje, aby nemohli pojíst ze stromu
života a žít navěky (Gn 3,22). Zvláštní je, že Hospodin Bůh
přirovnává člověka k sobě: *Teď je člověk jako jeden z nás,
zná dobré i zlé.* (Gn 3,22)

Text přináší vysvětlení, proč je člověk smrtelný, a podle
profesora Sokola i poučení, že když se stane něco špatného,
tak si za to můžu sám. Poselství v mnoha příbězích Bible a
myšlenka charakterizující celou evropskou kulturu.
Dále podle profesora Sokola poukazuje no myšlenku, že je
rozdíl mezi *mohu* a *smím*. Ovoce mohu sníst, ale nesmím.
Druhého člověka mohu zabít, ale nesmím. Tato interpretace
vysvětluje, proč zakázaný strom v zahradě je. Proč by ho tam
Hospodin Bůh jinak sázel?

Rozdílů oproti prvnímu textu je několik. Zaprvé Bůh netvoří
slovem, konec je špatný, na začátku je poušť a ne moře atd.

### Genesis 4—5

Čtvrtá kapitola Genesis vypráví o synech Adama a Evy Kainovi
a Ábelovi. Kain je starší syn a je zemědělec. Ábel je
pastýř. Kain zabije Ábela, protože hospodin neshlédl na jeho
oběť, ale pouze na tu Ábelovu. Za to z něj Hospodin udělá
bezdomovce a tuláka. Kain říká: *kdo mě najde, mne bude moci
zabít* (Gn 4,14), ale Hospodin vloží na Kina znamení, aby ho
nikdo nezabil. (Gn 4,1—16)

Zajímalo by mě, jestli ho Hospodin chrání před zabitím,
protože chce, aby trpěl touláním nebo protože je dobrý.
Tento text jasně říká, že zabití je hřích.

Následuje seznam Kainových potomků: Henoch, Írad, Mechújáel,
Metúšael, Lámech. (Gn 4,17—24) Poté se vypráví o dalším synu
Adama a Evy Šétovi, který měl syna Enóše a potom následuje
poslední verš kapitoly: *Tehdy začalo vzývání Hospodinova
jména* (Gn 4,26).

Pátá kapitola je záznam Adamova rodopisu. Uvádím seznam
zřejmě prvorozených synů: Adam, Šét, Enóš, Kénan, Mahalalel,
Jered, Henoch, Metúšelach, Lámech, Noe. Vždy se řekne jméno
syna, jak dlouho žil a že zplodil syny a dcery.

Noe znamená *odpočinutí*. Toto jméno mu dal Lámech se slovy:
*Ten nám dá odpočinutí od našeho díla o od námahy našich
rukou, od země, kterou Hospodin proklel.* (Gn 5,29)

Tenhle citát mi možná objasňuje verše z předchozí kapitoly,
když Lámech mluví ke svým dvěma ženám: *Neboť jsem zabil
muže za svou modřinu, chlapce za svůj šrám. Jestliže Kain
bude pomstěn sedminásobně, Lámech sedmdesátisedminásobně.*
(Gn 4,23—24) Potomci Kainovi si sebou nesou jeho hřích, od
kterého jim má pomoct Noe, ale to seznami do sebe
nezapadají.

Noe zplodil syny Šém, Chám, Jefet.

### Genesis 6—10

V tomto okamžiku se Hospodin rozhodne vyhladit člověka
potopou, protože *(...) všechno zaměření úmyslů jejich srdce
je napořád jenom zlé, (...)*. (Gn 6,5) Jediný Noe a jeho
rodina nalezla milost, protože Noe je spravedlivý, bezúhonný
a *Noe chodil s Bohem* (Gn 6,9).

Na konci šesté kapitoly vysvětluje Hospodin Noemu, jak
postavit archu, kterou Noe opravdu postavil a vzal s sebou
i zvířata a plodiny.

Sedmá kapitola popisuje potopu, která vyhladila všechno
tvorstvo na zemi. Déšť trval 40 dnů a potopa 150 dnů.
Přežil pouze Noe s rodinou a zvířaty v arše.

V osmé kapitole potopa ustupuje. Tady Noe vypouští havrana
a holubici, aby viděl, zda voda už ustoupila. Jednoho dne
přinesla holubice olivový list. Když vystoupili, Noe
postavil Hospodinu oltář a obětoval mu zápalnou oběť. Na to
reaguje Hospodin: *Již nikdy neprokleji zemi kvůli člověku,
protože zaměření lidského srdce je od jeho mládí zlé, a už
nikdy nopobiji všechno živé tak, jak jsem učinil.* (Gn 8,21)

Zde je zřejmé poselství, že pokud se člověk bude chovat zle,
Hospodin se nebude zdráhat ho vyhladit a pouze spravedlivý
přežijí. Akorát nechápu, proč Hospodin řekne, že už to nikdy
neudělá. Člověk tedy nemusí být dobrý ze strachu před
Hospodinem. Přesto Hospodin doufá, že bude.

Na začátku deváté kapitoly je přetvoření světa. Už vlastně
potřetí. Bůh požehná Noeho a jeho syny. Dá jim do rukou vše
živé, ale říká: *Jen maso s jeho životem, s jeho krví,
nejezde.* (Gn 9,4) A výslovně zakáže zabít člověka. Nakonec
znovu podotkne, že člověk je obrazem Božím. 

Poté uzavře s každou živou duší smlouvu, že už je nikdy
nevyhladí a na znamení dá *duhu*. (Gn 9,8—17)

Devátou kapitolu uzavírá příhoda opilého Noeho, který je
ve svém stanu nahý. Chám, otec Kenaana, ho viděl, řekl
to svým bratrů a ti ho zahalili pláštěm. Když se Noe probral
proklel Kenaana (ano Kenaane ne Cháma), aby otrokem svým
bratrům.

Zvláštní epizoda, která ukazuje dobrého Noeho ve špatném
světle, když je opilý.

Desátá kapitola se zabývá potomky Noeho a vznikem národů.
Poslední verš kapitoly zní: *Z těch se po potopě rozptýlily
národy po zemi.* Čtu [Český studijní překlad][csp] a v něm
je vždy napsáno jméno potomka a v poznámce jakého národa je
předchůdcem.

V této kapitole je napsáno, že měli lidé různé jazyk (Gn
10,31), ale teprve následující kapitola je o zmatení
jazyků. Překlad v poznámce vysvětluje že v Genesis je
běžné podat vysvětlení až poté, co se o ní vypráví.

### Genesis 11

Všichni mluvili jednou řečí a aby si udělali jméno
a neroptýlili se rozhodli se postavit věž, *jejíž vrchol
bude v nebi, (...)* (Gn 11,4). Když to Hospodin zpozoroval,
uvědomil si, že by pro lidi bylo všechno možné, a tak
sestoupil a zmátl jim řeč, což lidi mimo jiné rozptýlilo
po celé zemi.

Plyne z tohoto příběhu, že Bůh je na nebi?

Kapitolu zakončuje rodopis Šémův. Důležité je, že jeho
potomek Terach zplodil Abrama, který měl neplodnou ženu
Sáraj (v překladu *Má kněžna*). Terach měl také syna Hárana,
který zplodil Lota.

### Genesis 12

Na začátku řekne Hospodin Abramovi, aby se svými lidmi
a odešel do země, kterou mu ukáže. Za to ho učiní velký
národem a požehná jemu a jeho potomstvu. Následuje první
Abramova poslušnost. Abram vezme svou ženu, syna svého
bratra Lota a lidi, co jsou ochotni se připojit a vyrazí.
Když došli do Šekemu (asi 60 kilometrů severně od
Jeruzaléma), řekl mu Hospodin: *Tuto zemi dám tvému semeni.*
(Gn 12,7) Ale Abram jde ještě dál k pohoří východně
od Bételu a pak ještě táhl k Negebu.

Proč šel ještě dál? Bylo to v rámci té země, co mu Hospodin
dal?

V druhé části kapitoly v jeho zemi nastal hlad, a tak Abram
sestoupil do Egypta. Své velice krásné ženě řekl,
aby říkala, že je jeho sestra, aby ho faraon nezabil.
Opravdu faraon přijme Sáriji do paláce a Abrama za to dá
skot, osly, služky atd. Ale Hospodin zasáhne faraonův dům
za Sáriji a ten Abraham pošle pryč ze Egypta.

Abram si neklade žádné pochybné otázky. Například se vůbec
neptá proč byl hladomor.

### Genesis 13

Abram s Lotem odejdou z Egypta a protože jim nestačí
pastviny, tak se rozdělí. Lot jde na východ k Sodomě (zmínka
o tom že Sodomští byli před Hospodinem velice zlí a hříšní)
 a Abram na západ. Abramovi znovu Hospodin řekne, že mu tuto
zemi dává na věky a aby ji křížem krážem prošel. Tak ji
Abram prochází. Také mu slíbí, že jeho potomstva učiní *jako
prachu země* (Gn 13,16)

### Genesis 14

Popisuje se konflikt mezi králi té oblasti, který vede
k zajmutí Lota bydlícího v Sodomě. (Gn 14,1—12) Když se to
*Hebrejec* Abram (poprvé je někdo takto nazván) dozvěděl
svolal muže a Lota s jeho majetkem a lidem vysvobodil.

Setkáváme se s Malkísedekem (král spravedlnosti) knšzem Boha
Nejvyššího. Dále Sodomský král, kterého lid s Lotem
zachránil, po něm chce jenom lid a majetek, jež s ním získal
si má Abram nechat. On ale odmítne, protože nechce mít žádné
závazky.

### Genesis 15

Patnáctá kapitola je o uzavření další smlouvy s Abramem.
Abram má vidění, ve kterém mu hospodin říká, aby se nebál,
že je jeho štít (Gn 15,1) Na to si mu Abram postěžuje, že mu
nedal syna. Hospodin mu poví, aby se nebál, že bude mít
potomků jako hvězd na nebi.

Dále Hospodin Abramovi poví, že jeho *potomstvo bude
cizincem v zemi, která nebude jejich, a budou tam otročit
a budou pokořování čtyři sta let.* (Gn 15,13) Tou zemí se
zřejmě míní Egypt. Avšak Hospodin Egypťany bude soudit
a Abramovi potomci vyjdou s velkým majetkem.

### Genesis 16

Protože Sáraj vidí, že nemůže mít děti, rozhodne se dát
Abramovi její otrokyni Hagar. Hagar s Abramem otěhotní, ale
přestane si Sáraj vážit a ta ji proto vyžene.

Zde se poprvé objeví Hospodinův anděl, který najde Hagar
v pustině a řekne jí ať se navrátí, že ji velice rozmnoží
potomstvo (tohle se slibuje velice často, zřejmě jim
na zachování rodu velice záleželo) a ať dá dítěti jméno
Izmael (Gn 16,11).

### Genesis 17

Sedmnáctá kapitola je o uzavření smlouvy jejímž znamením je
obřízka: *Každý mužského pohlaví mezi vámi musí být obřezán.
Obřežte si maso své předkožky a to bude znamením smlouvy
mezi mnou a vámi.* (Gn 17,10—11) Obsahem smlouvy je, že se
Abram přejmenovaný Bohem *Všemohoucím* na Abrahama (otec
mnohých) stane otcem množství národů.

V druhé části kapitoly Bůh přejmenuje Sáraj na Sáru a řekne
Abrahamovi, že se jí narodí syn, kterého má pojmenovat Izák
(smíšek). Abraham se mu směje a říká: *(...) A Sára bude
snad v devadesáti rodit?* (Gn 17,17) Bůh dodá, že Izmaelovi
požehná, ale smlouvu uzavře s Izákem.

Proč je vlastně Hospodin přejmenovává?

### Genesis 18

Na začátku této kapitoly přijdou k Abrahamovi a Sáře tři
hosté a řeknou jim, kdy se Sáře narodí syn. Sára se směje,
protože už ani nemá menstruaci.

Poté Abraham vyprovází hosty k Sodomě a při tom se
od Hospodina dozví, že chce vyhladit Sodomu a Gomoru pro
zlo.  Abraham se snaží Sodomu už podruhé zachránit a domluví
s Hospodin, že když najde deset spravedlivých, tak města
nevyhladí.

### Genesis 19

Pojednává o zkáze Sodomy a Gomory deštěm síry a ohně. Jen
Lot je zachráněn dvěma anděly, kteří ho přijdou varovat.
Protože jeho žena pohleděla zpět, což jim byla zakázáno,
stala se solným sloupem (Gn 19,26), ale Lot měl dvě dcery
a v zemi nebylo muže, tak ho dcery opily a otěhotněli s ním.

Toto je podle Pince jasný příklad, že ženy a muži nemají
stejné postavení před Bohem. Muži musí doslova poslechnout
jako Abrahám, ale Lotovi dcery se klidně mohou dopustit sexu
s vlastním otcem.

### Genesis 20

Tato kapitola vypráví podobný příběh, jako když byl Abraham
se Sároy v Egyptě (Gn 12). Akorát teď je v Geraru a král se
jmenuje Abímelek a Hospodin ho sám zastaví, aby na Sáru ani
nesáhl. Dozvídáme se, že Sára a Abraham mají stejného otce,
ale jinou matku. Jsou tedy skoro bratr a sestra.

Také se zde poprvé objevuje slovo *modlit* (Abraham se bude
modlit za Abímeleka) a *prorok* (Abraham je takto označen).
(Gn 20,7)

### Genesis 21

Teď Sára otěhotní a porodí Izáka. Následně donutí Abrahama,
aby vyhnal Hagar s Izmaelem. Abraham je skleslý, ale i Bůh
mu potvrdí, aby to udělal. Bůh chce, aby *v Izákovi bude
povoláno tvé símě.* (Gn 21,12) To je zvláštní asi mu záleží
velice i na potomcích Sářiným. Na Hagar s Izmaelem ale
nezanevře na cestě jim pomůže. (Gn 21,12) To je zvláštní asi
mu záleží velice i na potomcích Sářiným. Na Hagar s Izmaelem
ale nezanevře na cestě jim pomůže.

Kapitolu uzavírá snad nedulůžitá smlouva mezi Abrahamem a
Abímelekem.

### Genesis 22

Bůh Abrahama zkouší. Chce po něm: *Nuže, vezmi svého syna,
svého jediného, jehož miluješ, Izáka, a jdi do země Mórija.
Tam ho obětuj jako zápalnou oběť na jedné z hor, o níž ti
povím.* (Gn 22,2). Abraham se vypraví na místo se synem
a dvěma služebníky. Služebníky nechá v dáli od místa a řekne
jim: *Pokloníme se Bohu a vrátíme se k vám.* (Gn 22,5) Asi
tedy tušil, že Izák přežije. Izák se diví, kde mají beránka,
když jdou na horu a Abraham odpoví: *Bůh si opatří beránka
k zápalné oběti, můj synu.* Abraham syna sváže a už už ho
chce obětovat, ale anděl ho zachrání a jako náhodou je
za ním beránek, kterého obětuje místo Izáka. Hospodinův
anděl volá na Abrahama, že je s ním velice spokojen.

Toto je čin naprosté oddanosti Bohu. Pro mě je až zvláštní,
jak dokáže být Bůh krutý (potopa, Sodoma a Gomora, skoro
obětování Izáka). Ještě že v bibli není rozváděna
psychologie postav.

### Genesis 23

Umřela Sára, a tak Abraham koupil od chetejce Efróna pole
s jeskyní, v níž ji pohřbil.

### Genesis 24

Abraham vyšle svého otroka, aby našel Izákovi ženu v jeho
rodné zemi (nechtěl pro Izáka místní ženu). Je zajímavé, že
otrok mluví o Hospodinovi jako o bohu jeho pána. Otrok našel
Izákovi Rebeku, dceru Betúela syna Náchoro bratra Abrahama.

Na konci se píše o tom, jak si Rebeke vzala *závoj*, když
uviděla Izáka, který si ji zamiloval.

### Genesis 25

Na začátku se praví o další ženě Abrahama Ketúře a jejich
synech. Poté o Abrahamově pohřbu v jeskyni, kde byla
uchována Sára. (Gn 25,1—11)

Následuje popis Izmaelových potomků. (Gn 25,12—18)

Na konci je vyprávění o synech Izáka a Rebeky. Rebeka
nemohla otěhotnět, ale nakonec se dal Hospodin pohnout
a Rebeka otěhotněla. Bohužel *(...) děti se v jejím nitru
kopaly.* (Gn 25,22) Podle Hospodina byly v jejím nitru dva
národy, jeden slabší než druhý a *starší bude sloužit
mladšímu.* (Gn 25,23) První se narodil chlupatý Ezau a druhý
Jákob (podrážející, lstivý), který držel Ezaua za patu.

Ezau je lovec a olíbenec Izáka. Jákob je civilizovaný
a oblíbenec Rebeky. (Gn 25,27—28)

Poslední odstavec je o tom jak Ezau pohrdl prvorozenstvím.
(Gn 25,29—34) Vůbec prvorozenství se jeví jako velice
důležité celou Genesis. Požehnání i vyprávění vetšinou
následuje prvorozeného syna, který pochází z vhodné matky
(Izmael byl size prvorozený, ale jeho matka byla egypťanka
Hagar).

### Genesis 26

Vypráví podobný příběh jako Genesis 20, akorát místo
Abrahama a Sáry hrají hlavní role Izák a Rebeka.

Vůbec se v Genesis často opakují stejné rámcové příbehy jako
dva vzájemně se nenávidění bratři, hlad a úprk do jiné země,
slib velkého rozmnožení potomstva.

### Genesis 27—33

Kapitoly dvacet sedm až třicet pět popisují příhody Jákobova
života.

V dvacáté sedmé kapitole je příběh o Jákobově získání
Izákova požehnání. Izák je již na sklonku života a je
slepý, tak chce požehnat chlupatému prvorozenému Ezauovi.
Rebeka ale oblékne Jákoba do kůže kůzlat a on přelstí Izáka,
který mu požehná a na rozhořčeného Ezaua nic nezbude. Ezau
chce Jákoba zabít, a ten proto utíká k bratrovi Rebeky (na
začátku dvacáté osmé kapitoly), kde si má nalézt i ženu.

Poté se Jákobovi v dvacáté osmé kapitole zdá sen, ve kterém
k němu přistoupí Hospodin a slíbí mu tuto zemi, kde leží
(byl zrovna v Bételu). Jákob poprvné označí Hospodina svým
Bohem. Předtím o něm mluvil jako o Bohu Abrahama a Izáka.

Už se vlastně vůbec nedivím, že se židé chtěli do Izraele
vrátit, když je v Genesis tolikrát zmiňováno, že jim tato
země bude dána.

V dvacáté deváté kapitole potká Jákob pastýřku Ráchel, dceru
Lábana bratra Rebeky. Ukáže před Ráchel svou sílu, když
odvalí kámen ze studny (Gn 29,10), a zamiluje se do ní.
S Lábanem se dohonou, že mu Jákob bude 7 let sloužit a pak
dostane Ráchel za ženu.

Ráchel ale nebyla prvorozená dcera to byla Lea, a tak po
sedmi letech Lában Jákoba podvedl a do postele mu postrčil
Leu, ke které Jákob *vešel* (Gn 29,23). Pak je zmínka
o *svatebním týdnu*, po kterém dostal Jákob Ráchel. Bohužel
si musí odpracovat dalších sedm let.

Na přelomu dvacáté deváté a třicáté kapitoly se opakuje
trochu rozšířený motiv plodnosti nemilované ženy (Lea
porodila syny Rúbena, Šimeóna, Léviho a Judu) a neplodnosti
milované (Ráchel). Ráchel dala Jákobovi namísto sebe služku
Bilha, Jákob k ní *vešel* a ona porodila Dana a Neftalína.
Ovšem Lea nezůstala pozadu a dala Jákobovi svou služku
Zilpu, která porodila Gáda a Ašera. Aby toho nebylo málo,
tak Ráchel jednu noc s Jákobem vymění s Leou za jablíčko
lásky (plod mandragory). Lea z toho porodí Isachara. Pak
najednou ještě Zabulóna a dceru Dínu. To je snad první
dcera, o které se výslovně řekne, že se narodila (Gn 30,21).
Vše dobře dopadne a Ráchel porodí Josefa (znamená kéž
přidá).

To bych v bibli nečekal, že Jákob bude mít děti s tolika
různými ženami, ale proč ne.

Postupně začíná Lában soužit Jákoba, jeho ženy a děti, a tak
se Jákob rozhodne s nimi odejít za Izákem. Utíká po podivné
přetahované o ovce a kozy.

Začátek třicáté druhé kapitoli popisuje strach vracejícího
se Izáka před Ezauem. Posílá mu dary se zprávami, že je jeho
otrokem.

Na konci třicáté druhé kapitoly se děje podivná věc. Jákob
zápasí s Bohem, který ho nemůže přemoct, a tak ho udeří pod
kyčel (vysvětlení proč se nejí šlacha na kyčelním kloubem).
Jákob ho donutil, aby mu požehnal. Při požehnání je
přejmenován na Izraele (znamená bojuje Bůh). (Gn 32,25—33)

Třicátá třetí kapitola popisuje Izákovo a Ezauovo setkání.
Přestože se Izák velice bojí, Ezau ho přijme velice mile.
Poté se Izák usazuje u Šekemu.

### Genesis 34

Tato kapitola o hříchu znásilnění. Jákobova dcera Dína je
znásilněna Šekememe, což je v rodině pociťováno velice
negativně. Šekem si poté přišel Dínu vyprosit, ale proradní
Jákobovi synové mu namluví, že mu ji dají když se všichni
muži z jejich lidu nechají obřezat. Šekem nechá všechny
obřezat. Když mají třetí den bolesti Jákobovi synové je
všechny pobijí.

### Genesis 35

Jákob je znovu přejmenován na Izraele (Gn 35,10). Umírá
Ráchel při porodu Benjamína a umírá také Izák.

### Genesis 36

Tata kapitola je rodopisem Ezaua, otce Edómců a mnoha
náčelníků a králů.

### Genesis 37

Josef, nejmladší a nejoblíbenější syn Jákobův, má dva sny.
V prvním se mu jako snopy klaní bratří a v druhém se mu
klaní slunce, měsíc a 11 hvězd (otec, matka a 11 bratrů).
Tak ho začali bratři nenávidět. (Gn 37,1—12)

Jednou na pastvě se bratři domluvili, že Josefa zabijí, ale
Rubén jim to vymluvil, a tak ho na popud Judův prodali do
otroctví v Egyptě. Pak podveli otce: *Nato vzali Josefovu
suknici, zabili kozla a nomočili suknici do krve.* (Gn
37,31) Jákob si tedy myslel, že byl Josef rozdrásán zvěří.
Objevuje se zde zmínka o *podsvětí*. (Gn 37,35)

### Genesis 38

Juda odešel od svých bratru a adulamskému muži. Vzal si ženu
a měl syny Éra, Ónana a Šela. Érovi našel ženu Támaru, ale
Ér byl zlý v očích Hospodina, a tak ho usmrtil. Proto měl
Támaru oplodnit Ónan, ale ten nechtěl: *(...) vypouštěl
semeno na zem, (...)* (Gn 38,9), a proto i jeho Hospodin
usmrtil. Támara to tedy vzala do vlastních rukou,
přestrojila se za nevětsku a vstoupil k ní Juda, který jí
nepoznal. Když viděl, že Támara, která měla čekal na Šela,
je těhotná, chtěl ji nechat upálit (Gn 38,24). Pak se
ukázalo, že Juda je otec, a tak porodila Perese (předek
Davida) a Zeracha.

### Genesis 39—50

[csp]: https://www.bible.com/cs/bible/509/GEN.10.CSP
[genesis]: https://www.youtube.com/watch?v=trSW16Fe7r8&list=PLbNGOQlEln48NuLT69WE3TrbF_nrch2NP
