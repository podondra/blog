---
layout: post
title:  "Čapek, Karel: Hordubal"
categories: referát
---
*Ačkoliv se tento příběh v některých jednotlivostech opírá o skutečnou událost, jest a chce být jen fikcí a nesnaží se ani o jakoukoli věrnost folkloristickou.*

## Autor a doba

Karel Čapek se narodil 9. ledna 1890 v Malých Svatoňovicích. Středoškolská studia začal v Hradci Králové, posléze pokračoval v Brně a skončil maturitou v Praze. Následně studoval filozofii, estetiku, dějiny výtvarného umění a anglistiku na Filozofické fakultě Univerzity Karlovy (v letech 1910–1911 studoval v Berlíně a Paříži). V listopadu 1915 byl promován na doktora filozofie.

Působil v redakci Národních listů a Lidových novin. Jako dramaturg a režisér pracoval v Městském divadle na Královských Vinohradech. Po mnichovské konferenci (29.–30. září 1938) musel čelit nenávistné nakampani a bojovat proti českému fašismu. Umřel 25. prosince 1938 na zápal plic.  

Román Hordubal vyšel v roce 1932 na pokračování v Lidových novinách.

## Téma

Hlavní myšlenkou románu Hordubal, který je součástí tak zvané noetické trilogie, je noetická relativizace (*noetika*, *epistemologie*, *gnozeologie*, z řec., teorie poznání, filosofická disciplína, která zkoumá podmínky, způsoby a věrohodnost poznání[^sokol]). Neboli přesvědčení, že neexistuje jedna pravda, neexistuje jediný pravdivý pohled na svět. Čapek příběhem, který napsal, zpochybňuje přesvědčení o plné poznatelnosti světa a pokládá otázku do jaké míry je člověk schopen poznat pravdu o skutečnosti i o sobě samém.

## Referát

Děj románu, který je rozdělený do tří knih, se odehrává na Podkarpatské Rusi a je inspirovaný žánrem balady.

V první knize se hlavní hrdina Juraj Hordubal vrací z Ameriky, kde osm let pracoval jako horník, do své rodné vesnice Krivé. Své ženě Polaně a dceři Hafii posílal peníze na přilepšenou (prvních pár let, pak mu zemřel kamarád, který mu v tom pomáhal). Odmlčení zřejmě způsobilo odloučení, se který Hordubal nepočítal. Vrací se plný ideálů a nadějí, ale ve vsi setkává se s nepřijetím a neporozuměním – od svých starých přátel je vzdálen. Všechny tyto události spějí k jeho vnitřnímu rozkolu, onemocnění a zabití.

Kniha kniha je o vyšetřování Hordubalovy vraždy. Četníci Gelnaj a Biegel se snaží zjistit pravdu o Hordubalově zavraždění. Ukáže se, že byl zavražděn, ačkoliv byl těžce nemocný a do rána by zemřel. Obviněni jsou jeho žena Polana a čeledín Štěpán Manya, se kterým Polana pravděpodobně Hordubala podváděla. 

Poslední třetí kniha je přepisem soudního procesu nad Polanou Hordubalovou a Štěpánem Manyou, který skončí odsouzení Štěpána Manyi na doživotí a Polany na dvanáct let.

## Klíčové problémy

Třem knihám románu Hordubal odpovídají tři umělecké postupy, které Čapek použil, aby problematizoval pravdivost lidského poznání.

V první knize se Čapek využívá vnitřní vypravěčskou perspektivu, nevlastní a polopřímá řeč. Snaží se vystihnout rozdíl mezi tím, jak Hordubal prožívá svět a jak Hordubala vnímá okolní svět. Například při jízda vlakem Hordubal nadšeně prožívá svůj návrat, ale spolusedící jím opovrhují. Na konci této knihy jsem byl přesvědčen, že Hordubala zabili Polana a čeledín.

Druhá kniha je v duchu Povídek z jedné a druhé kapsy. Čapkovi četníci spolu hovoří v dialogu a přímou řečí a vyšetřují, ale čím jasněji a neproblametičněji mezi sebou hovoří a vysvětlují si kroky vedoucí k Hordubalově vraždě, tím více je situace nejasnější. Argumenty, které četník Biegel předkládá jsou neúplné, a tak jsem jako čtenář znejistil.

Třetí kniha je vrcholem totálního znejistění. Čapek zapisuje úřední (objektivní) řečí průběh soudního procesu. Podává se jednoznačné vysvětlení vedoucí k rozsudku, ale čím víc je řeč objektivní, tím víc se zastírá podstata skutku. Byl jsem zmaten. Objektivní řeč není schopna zachytit život hrdinů ani podstatu skutků, které vykonali. Čapek tím také problematizuje spravedlnost a to, že k poznání pravdy nestačí jen jediný perspektiva.

V knižním Doslovu Čapek píše: *Třikrát jsou tu vypravovány tytéž události: jednou, jak je prožíval Hordubal, potom, jak je zjišťují četníci, a konečně, jak je hodnotí soud; skřípe to čím dál tím hůř samými rozpory a nesrovnalostmi – přesto nebo právě proto, že tu má být zjištěna pravda. Tím není řečeno, že není pravdy, ale je hlubší a těžší; i skutečnost je rozměrnější a složitější, než jak ji obyčejně přijímáme.* A ve Čapkových Poznámkách k tvorbě čteme: *V Hordubalovi jsem udělal pokus demonstrovat, jak různě se může jevit osud člověka i tváře lidí, jsou-li viděny a hodnoceny z různých stran; jaká křivost a násilná konstrukce bývá obsažena v našich perspektivních hlediscích.*

## Resumé

Čapkův noetický román Hordubal vypráví neúspěšný návrat Juraje Hordubala z Amerika na Podkarpatskou Rus. Je nepochopen, svou ženou podváděn a nakonec zavražděn. Následuje vyšetřování jeho smrti a odsouzení jeho ženy Polany a jejího komplice čeledína Štěpána Manyi. Ve třech jinak vyprávěných knihách Čapek ukazuje, jak relativní je pravda, že lepší je popisů více, protože osud člověka se nám může jevit různě z různých výpovědí nezávisle na jejich objektivitě.

## Seznam literatury

BAREŠ, Igor. *Karel Čapek: Hordubal*. Český rozhlas Vltava. Dostupné [online][bares].

ČAPEK, Karel. *Hordubal*. Vydala Městská knihovna v Praze v Edici Bratři Čapkové. V MKP 2. opravené vydání. Verze 1.0 z 19. 1. 2018. ISBN 978-80-7587-035-3. Dostupné [online][mlp].

ODAHA, Karel. *Karel Čapek: Hordubal*. V noci jsem snil, že jsem motýlem. Dostupné [online][odaha].

WIENDL, Jan. *Karel Čapek: Hordubal*. Mluvící hlavy FF UK. Dostupné [online][wiendl] na YouTube.

[bares]: https://vltava.rozhlas.cz/karel-capek-hordubal-1010-5020584
[mlp]: https://search.mlp.cz/cz/titul/hordubal/4345506/
[odaha]: https://www.odaha.com/tomas-odaha/recenze/cetba/karel-capek-hordubal
[wiendl]: https://www.youtube.com/watch?v=Pvu0XoxFYtA

## Poznámky

[^sokol]: SOKOL, Jan: Malá filosofie člověka a Slovník filosofických pojmů. Praha: Vyšehrad, 2007. ISBN 978-80-7021-884-6.

